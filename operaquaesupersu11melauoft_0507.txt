997 DECL. DE DEFINITIONE IUSTITIAE. 998

pter filium Dei donari remissionem peccatorum. et
imputatione iusticiae per fidem accensam a Spiritu
sancto.

Hac necessaria doctrina omissa, Enthusiastae
et similes iactabant suos adflatus, theurgicas vir-
tuteS, et similia θαύματα ῥήματων, quae sciebant
admirationem ipsis parere apud populum. Deinde
multitudine freti, moliebantur nova regna et no-
vas lerosolymas, sicut fecerunt Pepusiani, et re-
cens Anabaptistae. Quare adversus semina talium
surorum, animi vera doctrina et invocatione filii
Dei studiose muniendi sunt.

Nunc venio ad alterum membrum definitio-
nis, in quo dicitur iusticia esse aequalitatis con-
servatio. Hic vides constitutam esse definitionem
ex diversis opinionibus, vult iusticiam esse motus
divinos iu nobis. Postea ne negligeret operum
doctrinam, adiecit hanc particulam, μετὰ ἰσότη-
τος, hic voluit complecti officia secundae tabulae
legis, sed intelligi dictum de ordinata aequalitate
necesse erit. Est autem norma aequalitatis mens
divina in lege expressa.
nomen aequalitatis armabat homines tribunitius,

ut magnos tumultus in civitatibus excitarent.

Quare homines docti magna solertia quaesi-
verunt, qualis sit aequalitas iusticia. Sagacissime
Plato et Aristoteles, ut in numeris viderunt aliam
esse numerorum, aliam proportionum aequalita-
tem, ita viderunt in vita aequalitatem non sem-
per eodem modo intelligi. Emptor dat aequale
precium pro merce. Haec est aequalitas et summa
et prima. Distribuit poenas iudex. Aliter punit
latronem ‚ qni ex insidiis viatorem occidit, aliter
temulentum hominem, qui vicino fregit ollam.
Hic poenae respondeant delictis, corpus pro cor-
pore pendatur, pro damno pecunia. Utrique iu-
dex aequalia tribuit similitudine proportionum.

Scitis noticiam numerorum atque ordinis in
natura primam esse, et in ea maxime conspici quid
sit aequalitas: itaque ad perspicuitatem conducit
exempla a numeris sumere. Et dulcissimae suut
bae artium et vitae collationes. Sed nos rudius
aliquanto hic definitionem, de qua loquimur,
enarremuS. Iusticiam ait esse conservationem
aequalitatis, videlicet ordinatae, ac loquitur hoc
membrum definitionis de officiis necessariis in hac
communi hominum societate, quam aequalitate
conservari manifestum est. Velim parentes eadem
bona natis, quae sibi volunt, depellant eadem

Olim quoque plausibile,

mala, ut numeri gignuntur, cum ad unitatem
adduntur deinceps plures unitates. lta ad vitam
totius coetus tuendam, necessaria est erga caeteros
aequalitas. Velis eadem bona civibus, quae tibi
vis, depellas eadem mala, sumis ab alio mercem,
redde tantundem. Nam si una pars tantum ra-
piat, altera exhausta fame perit. Ex his initiis
potest intelligi, cur vetustas toties dicat iusticiam
aequalitatem esse, quod ct haec ipsa divina ora-
cula docent: Diligas proximum sicut teipsum. Et:
Quod tibi non vis fieri, alteri ne facito. Hic
agnoscis aequalitatem sanciri, ut sicut te vis esse
incolumem, et tuum corpus, familiam, domum
servari, ita velis et alios esse incolumes, eteorum
corpora, familias et domos servari. Ex hoc ini-
tio caetera iusticiae officia oriri, sacile intelligi
potest.

Sed quia falluntur interdum homines in con·
serendis aequalibus, ut Cyrus fallebatur, qui lon-
giorem tunicam ereptam alteri, attribuebat proce-
riori corpori, addatur in definitione, iusticiam
esse conservationem aequalitatis ordinatae. Sit
lex divina, norma aequalitatis, Haec ostendit,
quae res communicari possint, quomodo in com—
municatione efficienda sit aequalitas Sumit em-
ptor ab Agricola frumentum. Non postulet vicis-
sim sibi dari ab emptore coniugem aut filiam, sed
rem quae communicari potest. Et fiat exequatio
ordinata legibus. Ita sit iustum, ἴσον νόμιμον,
non aequalitas cupiditate aestimata. Non nomi-
netur aequalitas, rapere alienas facultates, aut
coniuges, ut fanatici homines furenter interpre-
tati sunt. Vult Deus te aequalem esse aliis, quo-
modo'? servandis aliis, et in eo ordine tuendo,
quem aeterna et immutabili sapientia sanxit. Vult
intelligi iusticiam et alias virtutes in genere hu-
mano, et honesta et turpia aeterno et immutabili
intervallo seiuncta esse, praecipue hanc ob cau-
sam, ut ipsum Deum, fontem sapientiae et virtu—
tum agnoscamus.

Quare in virtutum descriptionibus, non ut
Epicurei tantum quaeramus, quae res liuic mate-
riae corporum suaves sint, sed etiam ordinem in-
tueamur in legibus propositum ‚ quem sciamus te-
stimonium esse de Deo. Haec copiosius declarari
possent, sed prudentes intelligunt, quare non ad-
dam plura exempla. Illud autem oro Deum son-
tem sapientiae et iusticiam, utipse propter filium,
et per eum spargat in mentes nostras suam lucem,

63·

