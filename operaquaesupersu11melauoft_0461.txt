906

DECL. DE DICTO: NEMO RAPIET OVES ETC.

906

Magna in omnibus hominibus etiam medio- meum servabit, et pater meus diliget eum, et ve-

cribus caligo est: non cernimus quantum malum
sit peccatum, nec nos ipsos adeo flagitiose conta-
minatos esse iudicamus, nobis ipsi blandimur,
praesertim quia doctrinam de Deo puriorem pro-
fitemur, Interea securi stertimus, indulgemus alii
aliis cupiditatibus, non adficimur dolore propter
nostram immundiciem, propter Ecclesiae morbos,
propter fratrum aerumnas, non ardet invocatio,
friget cura discendi et regendae disciplinae: neque
pauca sunt tua et mea et plurimorum aliorum pec—
cata, propter quae nobis poenae cumulantur.

Flectamus igitur animos ad poenitentiam, et
intueamur filium Dei, quem certissimum est mi-
rando consilio divinitatis propositum esse generi
humano, ut sit custos et servator Ecclesiae suae.

Nec miserias nostras, nec pericula ‚ nec sae—
vitiam hostium, nisi post eventus tristissimos, sa-
tis cernimus: sed tamen ita cogitemus, necesse
est magnas calamitates esse, et horrendam poten-
tiam, et rabiem hostium ‚ cum tantus custos nobis
datus sit, scilicet filius Dei. Hic cum dicat, Nemo
rapiet oves meas ex manibus meis: significat se
non ociosum esse spectatorem nostrarum miseria-
rum, sed magna et assidua certamina esse. ln-
cendit diabolus aliqua sua organa, ut distrahant
Ecclesiam, aut societatem politicam, ut sequan—
tur infinitae confusiones, et deinde vastitas ethni—
ca: sed filius Dei quasi in manibus retinens coe-
tum a quo invocatur, sua immensa potentia repri-
mit diabolos, et profligatos depellit, et tandem
tartareo carceri inclusos in omni aeternitate hor-
rendis suppliciis adficiet.

Hanc consolationem et de communi Ecclesiae
coetu, et de nobis ipsis, singuli teneamus.

Cum in his discordiis et bellis conflagrare et
ruere imperia videmus, intuearis filium Dei stan-
tem in arcano consilio divinitatis ‚ et protegentem
sua agmina, et velut manibus gestantem infirmas
oviculas. Ab hoc statuas te quoque protegi et
servari.

Sed quidam non recte instituti hic vociferan-
tur. Optarim quidem tanto me custodi curae esse,
sed suas ille oves tuetur. Ego an huic gregi an-
numerandus sim, nescio.

Huic dubitationi constantissime repugnan-
dum est. Nam ipse dominus in eadem concione
adfirmat, nominari oves, quotquot audiunt et
fide amplectuntur vocem Evangelii, sicut et alibi
expresse dicitur: Si quis diligit me, sermonem

niemus ad eum, et mansionem apud eum facie—
muS. Irlis immotis oraculis filii Dei adsentiri ne-
cesse est. Nec te ipse ex hoc foelici grege tua du-
bitatione excludito, quae oritur ex iustitia Evan-
gelii. Non recte discernunt legem et Ewugelium,
qui cogitant se non esse oves, quia sint indigni.
lmo haec consolatio proposita est, nos vere pro-
pter filium Dei gratis recipi, non propter dignita—
tem nostram, sola fide, quia sumus indigni et sor-
didi, et procul a perfectione legis absumus. Et
promissio universalis est, ut inquit filius Dei:
Venite ad me omne5‚ qui laboratis et onerati estis,
et ego reficiam vos.

Severissime praecipit aeternus pater, audiri
fllium: et omnium scelerum atrocissimum est,
aspernari filium, nec adsentiri eius voci, llaec
omnibus saepe multumque cogitanda sunt, et ac-
quiescendum est in hac voluntate Dei, quam filius
patefecit.

Etiamsi in tantis ruinis multa tristia specta-
cula in oculos incurrunt, et laceratur Ecclesia dis—
sidiis et odiis, et multae accedunt domesticae et
publicae calamitates, tamen non frangaris despe-
ratione: sed scias te habere custodem et defenso-
rem filium Dei, qui non Ecclesiam, non te, non
tuam domesticam Ecclesiam ex manibus suis ullo
diaboli furore rapi patietur.

Confugio igitur toto pectore ad filium Dei,
Dominum nostrum Iesum Christum, crucifixum
pro nobis et resuscitatum, et sedentem ad dextram
aeterni patris, ut dona det hominihus: eumque
oro, ut has Ecclesiulas, ct me in eis protegat et
gubernet.

Aliam consolationem firmam in tanto orbis
terrarum incendio nullam video. Alii alias spes
habent, et alia praesidia mente quaerunt: quae
qualiacunque erunt, tamen haec consolatio rectior,
et haud dubie efficacior est, confugere ad filium
Dei, et ab ipso petere et expectare auxilium et
liberationem.

Nec erunt irrita haec vota. Ideo enim tanta
mole periculorum onerati sumus, nt cum inextri-
cabilia humanis consiliis accidunt, agnoscamus
immensam Dei bonitatem et praesentiam, qui pro-
pter filium et per filium nobis opitulatur. Vult se
conspici Deus in talibus liberationibus, sicut in
liberatione primorum parentum, qui post lapsum,
cum ab omnibus creaturis deserti essent, tantum
divina ope restituti sunt. Ita servata est familia

