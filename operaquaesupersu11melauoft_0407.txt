⁷ Wffl—*ffl*ffiw——-„

797

dam veritatem, non alant studia factionum, non
quaerant plausus sui theatri: sed curent extare et
conspici res veraS, ut gloria Dei celebretur, et
vDeus vera invocatione colatur, nec abducantur
mentes a vero Deo. Talis explicatio rerum et
necessaria est, et difficilis et periculosa: sed
docti sciant se hoc officium Deo debere.. Hi me-
minerint bas severissimas conciones: Qui conses-
sus fuerit me coram hominibus, confitebor eum
et ego coram patre coelesti. Item: Qui non colli-
git mecum, dispergit. Item: Labia sacerdotis cu—
stodiant scientiam. Item: Maledictus, qui facit
opus Domini fraudulenter, hoc est, qui aut sciens
cedit hostibus Evangelii, imbecillitate animi: aut
qui ipse sophismatum praestigiis involvit verita-
tem, et confirmat erroreS.

Quare in docendo et in discendo simus dili-
gentiores, nec sinamus induci caliginem veritati
nunc in Ecclesiis lucenti. Sed cum res sint diffi-
ciles, adhibeatur etiam cura, ut et ipsi eas recte
discamus, et aliis dextre et proprie explicemus.

Aliqui indocti stolide vociferantur de rebus
non intellectis, nec veritatem et gloriam Dei illu-
strare student, sed stultis vulgi adfectibus adsen-
tantur, dicunt convicia in magistratus, Hoc
modo nec erudiuntur, nec confirmantur boni,
sed irritantur voluntates potentum, qnod non est
utile. Vincunt in docendo, non convicia, non
nostrae tragoediae, aut satyrae, sed autoritas di—
vina, vox Dei, et ipsa veritatis perspicuitas.
Certe qui non vult cedere autoritati divinae, nun-

quam cedet ineptis conviciis, quae hommes sani Ι firmemus nos, et petamus et expectemus guberna·

et prudentes, etiam cum vere dicuntur, tamen
non sine dolore audiunt. Amemus utranque vir-
tutem veritatem et modestiam: doctrinam orne-
mus gravitate et modestia.

Plerumque etiam fit, ut indocti propterea
quia res desunt, pro argumentis convicia cumu-
lent, et hac ipsa vociferatione suam inscitiam tra-
ducant, et causae noceant apud eos qui argumenta
postulant. Sciunt prudentes, non temere, non
sine perspicuis testimoniis divinis recipiendum
esse dogma ullum: quia Deo reddenda est ratio
de approbatione et reiectione dogmatum. Sciunt
et hoc: Qui-cito credit levis est corde. Ideo sun-
dameuta vera et divina testimonia prudens audi-
tor flagitat.

Extruantur ergo conciones ex veris sunda-
mentis: sint argumenta adeo perspicua, ut con-

DECL. DE DICTO: EGO PRO TE: ORAVI ETC.

798

vinci animos intelligant omnes sani, et sine ra-
lumniis iudicantes. Deinde cum de doctrina con-
firmatae sunt mentes, addatur consolatio: Quia
etiam recte eruditi, tamen saepe in confessione
sunt trepidi, metuunt vel sihi vel suis familiis,
vel amicis: vel metuunt maiores confusiones pu—
blicas, vel nolunt videri nimis morosi, duri, ho-
stes concordiae et pacis, denique multa argumenta
humana debilitant animos, Hic etiam magnitudo
bonitatis divinae consideretur.

Promisit aeternus Pater se ex pectore suo
effusurum esse Spiritum sanctum in nOS, ut et lu-
cem veritatis in mentibus accendat, et cordi robur
addat, et exuscitet impetus, ut testificari de veri-
tate fortiter ausint, nec deterreantur minis aut
metu, imo ne decipiantur blanditiis potentum,
nec capiantur laqueis sophismatum. Pugnat enim
diabolus variis modis, astutia, blanditiis, terro—
ribus. Nec aut doli tantum humana sapientia de-
prehendi et vitari, aut ruinae humana fortitudine
contemni possunt: sed Deus addidit nobis docto-
rem, et confirmatorem Spiritum, ex suo pectore
effusum.

Quid autem maius et melius dare potest Deus,
quam qnod et filium nobis donavit, et societatem
suae naturae, cum in corda nostra Spiritum san-
ctum effundit: quem quidem effundi in vos, si
modo petitis, nullo modo dubitate. Sic enim
scriptum est: Quanto magis dabit pater coelestis
Spiritum sanctum petentibus?

Hac consolatione nosipsi nunc quoque con-

tionem, defensionem, auxilium in his nostris pe-
riculis.

Te igitur fili Dei Domine Iesu Christe, ora-
mus supplices, ut cum professus sis, te precatum
esse, et precari pro Ecclesia tua, deprecator sis
et pro nobis: qui cum Evangelium tuum reveren-
ter audiamus et fide amplectamur, certe sumus
Ecclesiae tuae membra: et non relinquas nos or-
phanos, sed erudias, regas, defendas et confir-
mes nos. Colligas etiam tibi Ecclesiam in his re-
gionibus et serves eam, ut te celebret vera pietate,
gratitudine et laeticia in omni aeternitate. Dixi.

