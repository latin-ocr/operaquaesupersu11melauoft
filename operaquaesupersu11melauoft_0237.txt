 

457

Νο. 59. an. 1539.

 

De Sebaldo Munstero.

Apud Craton. Myt. p. 460 sqq., in Declam. T. ll. p. 466..
in Servest. T. ΙΙ. p. 458. et apud Richard. T. ll. p.640. —
Mortuus est seb. Munster d. 26. Oct. 1539.

Laudatio funebris Doctoris Sebaldi Mun-
steri, scripta a Vite Winshemio.

Abstulit atra dies nobis mortalia membra
sebaldi, mergens funere saeva virum.

Spiritus aeternae sanctornm sede receptus,
Perfruitur laetus iam propiore Deo.

Ingenii decus, et virtus non occidet unquam,
Iuris in hanc solam mors habet atra nihil.

Hic igitur studia et vitam moresque pudicos
Dicemus simul et tristia fata viri.

Optarim equidem, si ita Deo Opt. Blax. visum
suisset, nt vivo potius Doctori Sebaldo Munsterer,
optimo et doctissimo viro, eam, quam pro ipsius
virtute, atque ingentibus erga nos et lianc scholam
meritis debebamus, observantiam et gratitudinem
praestare possemus, quam mortuo bunc qualem-
cunque honorem habere. Neque enim parvam
iacturam haec schola fecit, viri tanti interitu, nec
mediocre vulnus omnes boni acceperunt, orbati
hoc tam fideli consiliorum et laborum socio, et
amico syncero ac iucundissimo.

Nos quidem hic acerbissimus casus tanto lu-
ctu ac moerore adflixit, ut vix quidquam in vita
tristius nobis acciderit. Sed cum Deo visum sit,
hoc ternpore animam ipsius ex illius corpusculi se-
pulchro, et his mortalitatis tenebris evocare in lu-
cem suam coelestem, nos nostra quidem causa do-
lere possumus, quibus huius viri dulcissima con-
suetudo adempta est. lllius antem vicem si do-
hamus, parum sortasse pie id facere videamur, in
eoque diligendo magis nostrae quam illius utilitati
servire; nam sacrae literae nos prohibent queri de
eo, quod Deus de vita aut rebus nostris vel ami-
corum statuit, cum constet eius voluntatem ut im-
mutabilem, ita clementem ac paternam erga nos
esse. Et adeo praeclare cum illis agitur, qui hoc
praesertim tempore vitam cum pia morte permu-
tant, ut qui illorum interitum gravius doleat, ma—
gis sua, quam illorum causa id facere, magisque
seipsum quam illos vehementius diligere videri
possit.

DECL. DE SEBALDO MUNSTERO.

458

Sed cum in tam tristi casu lachrymas tamen
tenere non possimus, et illa commiseratio a natura
animis nostris infixa sit, ut dictum est a Poeta:

Sunt lachrymae rerum, et mentem mortalia tangunt.

ignoscet id nobis Deus, quod subito hominum
charorum interitu commovemur, et imbecillitati
potius nostrae illud quam diffidentiae adscribet.
Non enim id eo facimus, quod de benignissima
divini patris voluntate erga illos vel nos dubite-
mus, aut quod male cum illis agi putemus, qui
humanis rebus eximuntur, hoc est, infinitis
aerumnis ac miseriis liberati, in illam coelestem
patriam transferuntur3 sed quia vel hunc affectum,
ut. dictum est, nobis a natura tributum, non facile
exuere possumus, vel boc officium amoris et bene-
volentiae illis praestandum ducimus, quorum no-
bis memoria merito grata et iucunda est, vel eum
honorem virtuti illorum deberi censemus, quibus
nullus honor tribui non debitus potest.

Etsi igitur inane hoc nostrum vel studium vel
officium videri potest, et ob eam causam in repre-
hensionem fortasse quorundam incurret, nos ta-
men non pigebit hanc qualemcunque benevolen-
tiae et gratitudinis significationem praebuisse, in
eorum saltem morte utcunque decoranda, quibus
nullam aliam gratiam referre iam possumus.

Olim adolescentes, ut ingeniorum aut indu-
striae specimen aliquod exhiberent, propinquos
in funere pro rostris laudare solebant, multisque
id laudi fuit, et ille velut primus aditus ad noti-
ciam et famam hominum atque honorem habitus
est. Ego vero mihi non aliquam ex hac re ingenii
laudem capto, quod intelligo, quam in me vel
nullum, vel perexiguum sit, verae eloquentiae,
quae in id aetatis hominem ne quidem cadere
potest, nisi quis, officii hanc laudem , aut obe-
dientiae esse putabit, quam equidem non repudio.
Scio enim quam nullum sit maius ornamentum
adolescentiae, quam verecundiae et obedientiae
laudem. Sed quia milui haec velut funebris oratio
instituta est, omissa longiore praefatione, ad rem
ipsam, ut potero, accingar.

Ac primum de moribus et vita Doctoris Se-
baldi nihil attinere puto, ut pluribus dicam, cum
ea maiori parti vestrum nota sit. Scitis enim eum
his lenioribus virtutibus, modestia, temperantia,
iustitia, verecundia et innocentia summe ornatum
fuisse, his ille ducibus vitam placidissime exegit,
utque vixit nulli mortalium molestus, ita et mor-

