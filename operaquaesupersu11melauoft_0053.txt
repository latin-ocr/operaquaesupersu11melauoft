89 DECL. DE PRAEF. IN OFFICIA CICER. 90

paratos atque expeditos, in quibus procudendiS,
multum profecto Ciceronis exemplis adiuvabimur.
Quae enim potest de dolo malo, deque aequitate
uberior graviorve disputatio excogitari? Ea de
re in tertio officiorum.

Plurimum etiam ad dicendum conducunt
narratiunculae, quae sunt in hoc opere et multae
et variae, Quondam in Rhetorica progymnas—
mata erant ὃιηγμάηα, sic enim vocarunt, in quo
genere, qui se volent exercere, magnam hic exem-
plorum copiam invenient. Et cum nihil sit diffi-
cilius quam commode narrare, non est alia exer-
citatio fructuosior quam haec. Quanta Deum im-
mortalem elegantia, quantus lepos est in narra-
tione gestorum Arati Sicyonii in secundo libro?
Non minorem laudem meretur Gygis Lydi histo-
ria versa ex Platone in libro tertio. Similes autem
multae sunt in hoc commentariolo, quas sibi stu-
diosi ornnes ad imitandum proponant. anue
exercitatio non tantum augebit verborum supelle-
ctilem, sed quae mihi in dicendo pene maxima
virtus videtur, bene disponendi scientiam. Nam
indocti non tantum adulterinae monetae verbis
orationem obscurant, sed ita etiam confundunt
ac miscent omnia, ut intelligi nihil possit. Scho—
lia alicubi brevissima adscripsimus, quae indica-
rent lectori orationis ordinem et dispositionem,
quam qui deprehenderint, facile sententiam scri-
pti adsequentur: nam de consilio autoris pronun-
ciare aut iudicare nemo potest, nisi serie oratio-
nis animadversa. Ubi sententiam collegeris hic
immorandum erit in singulis membris orationis,
videndumque quo genere verborum, quibus sche-
matis orationis usus sit Cicero. Estque cum illius
oratione certandum et nostris verbis exponendum
argumentum, ita fiet, ut et sententiam propius
adspicias, et clarius adpareant lumina Ciceronia-
nae orationis‚ ubi cum tua παραᾳράσει contu-
leris. Interea et verba et sententiae autoris obiter
firmius adhaerescent animo. Sed faciamus in
exordio periculum. Initio proponit se de Philo-
sophia dicturum: Verum est addita occupatio,
cur in tanta copia Graecorum scriptorum ipse La-
tine scribat, iisdem de rebus, quas Graeci copio-
sissime splendidissimeque tractaverunt, Et sa-
cta praeceptoris mentio, et urbis, et ut in distri-
butione, sua cuique subiecta ratio. Estque πε-
ριοδικῶς cum occupatione coniuncta propositio.
Quanquam extent de moribus sapientissime scri-
pta multa a Graecis, et cum Cratippus doctrina,

turn Athenae ipse exemplis te erudiri queant, ta-
men quia meus mos est Latina cum Graecis con-
iungere, volebam Latine ad te Philosophica quae-
dam scribere. Ad eundem modum in omnibus
partibusorationisCiceronianae, sententiae earum-
que figurae excutiendae sunt.

 

an. 1525.

 

De Fre'derico Elect.

Prodiit: „Oratio dicta in sunere Friderici Sax. Duc. Ora-
tio de legibus. Oratio de gradibus. praesa«. in Aeschinis
et Demosthenis orationes. Oratio Critiae contra Thera-
menem ex Xenophonte. Phil. Mel. auctore. Ragau. apud
lo. secer. 1525. 8.‘’ -— Recusa apud Craton. Myt. p⁴ 443 sq„
in Dect. T. ll. p. 584. et in Sei-vest. ll. p. 518„ apud Pu—
chard. ll. p. 663. Mortuus est Fridericus Dux. San. Eteet.
d. 5. Maii an. 1525.

Oratio dicta in funere Fride'rici Saxoniae
Ducis.

Ego in hoc publico luctu acerbissimoque omnium
dolore ‚ cum erat vel interitus Sapientissimi Prin—
cipis deplorandus, vel iactura Reipub. quam illo
amisso fecimus maximam, deflenda, vel oratione
levandae mentes procerum, aut etiam popularium,
non modo non satis praesentem animum ad dicen—
dum adferre me sentio, sed haec vox etiam testis
officii pietatisque nostrae, moerore lachrymisque
impeditur. Etcum praeclarae virtutes huiusPrin-
cipis hunc honorem, quo semper optime consti-
tutae civitates summis viris parentarunt, in pri-
mis mereantur, graviter crucior, quod pulcher-
rima eius merita, praesertim in recenti luctu, a
nobis ornari nequeunt. Nam cum Reipub. orbi—
tate, quae in hoc motu, et his tenebris sapien—
tiam huius hoc tempore tanquam lumen require-
bat, vehementer perturbor, tum auget dolorem
privatus luctus. Etenim cum vivum non modo
propter beneficia quae extant erga me ab illo pro-
fecta innumera, coluerim, sed etiam propter in-
signem virtutem unice admiratus sim et amarim,
non potuit fieri, quin tanti viri interitu valde con-
sternarer. Nos igitur et ingenii inopia, et dolore
impediti, non instituimus encomium laudum il-
lius, tantum hac misera voce, et his lachrymis
gratitudinem animi nostri declaramus, ut intelligi
possit iucundam nobis illius virtutem ‚ grata osfi-
cia fuisse.

