265

cholicum, Iovis temperatum, Martis cholericum,
Solis vivificum, Mercurii siccius, Veneris et Lu—
nae humidius. Et haec varie posita miras mixtu-
ras efficiunt, ut cum in medicamentis variae her-
bae miscentur, in cantu voces. Haec dixi brevim,
non solum quod habenda fuit ratio temporis, sed
etiam quod vobis doctissimis hominibus satis pro-
bata esse arbitrabar. Venio igitur ad alteram
partem, videlicet, ut de utilitate dicam. Nec vero
existimo quenquam adeo superstitiosum esse, ut
neget in medendo conducere observationem syde-
rum. Cumque de hac re et praecepta extent, et
nota sit experientia, non ero longior. Quanto est
autem illa maior utilitas, non solum in aegrotis
corporibus, sed multo magis in Rebuspub. consi-
derare mutationum maximarum seu causas seu
significationes, ut accommodare ad eas nostra con-
silia possimus, et arte mitigare incommoda. Vere
enim inquit Plato, syderum circuitus efficere va-
rias vices, non solum animantium corporibus, sed
etiam universae naturae rerum, vitae hominum,
Imperiis et Rebuspublicis. Ut autem agricolis
praecipitur, ut tempestatum signa observent, ita
magni viri in Repub. mutationum signa intelligere
et considerare debent. Et quidem in scriptis po-
liticis colliguntur signa sumpta a moribus et vo-
luntatibus, sicut Medici morbos ex intemperantia,
aut corruptione humorum praedicunt. Sed magno
et sapienti viro magnopere prodest, etiam haec
coelestia signa animadvertere, ut regere aliquo
modo fortunam et cavere saevas tempestates, vel
certe mitigare possit. Recte enim dictum est:
Qui sapit, ille animum fortunae praeparat omni,
Prae-visumque potest arte levare malum.

Etenim si significationes illae non sunt conside-
randae, cur divinitus in coelo scriptae et pictae
suut? Cum autem Deus has notas impresserit
coelo, ut Rebuspub. denunciaret ingentes casus,
impietas est, animos ab hac observatione prorsus
avertere. Eclipses, coniunctiones, prodigia, tra-
iectiones, cometae, quid sunt nisi Dei oracula,
qui minitatur vitae hominum ingentes calamitates
ac mutationes? Haec si quis contemnit, Dei mo-
nitus aspernatur. Quatenus autem haec metui
debeant, quantum omnino tribuendum sit coele-
stibus signis, discet idem ille vir magnus ex sacris
literis, ne obrepat animo impia vel confidentia,
vel desperatio. Ut in agricultura, in navigando,
non est irreligiosum observare prognostica tem-
pestatum, ita in administratione rerum conside-

DECL. DE DIGNITATE ASTROLOGIAE.

266

rare naturales significationes, quas Deus propo-
suit, ut nos vigilantiores reddat, et curam in no-
bis acuat, pium et utile est. Sed videamus pri-
vatos mores. Si quis naturae suae inclinationem
intelligit, alere bona et confirmare, et vitare vitia
diligentia ac ratione potest. Verum est enim quod
ait Ptolemaeus: Sapiens anima adiuvat coelestem
operationem, quemadmodum optimus agricola
arando expurgandoque adiuvat naturam. Hoc
late patet in cura valetudinis, in deligendo genere
vitae, studii, in suscipiendis negociis vel aptis
vel abhorrentibus ab ingenio. Si Curionis aut
Antonii parentes satis intellexissent naturam filio-
rum, ssectere singulari arte fera et inquieta inge-
nia ad moderationem potuissent. Philippum Ma-
cedonem accepimus Regem in primis callidum,
cum animadvertisset in filio Alexandro non sane
pravam, sed tamen asperiorem et impatientem
imperii naturam esse, videretque eum non pati
domitorem asperum, coepit consilium doctrina et
Philosophia flectendi eum ad suavitatem et comi-
tatem. Hac ratione adeo excoluit illam naturam,
ut in ipso cursu victoriarum vix quisquam suerit
unquam humanior ac moderatior. Ita prodest vi-
dere, quo quenquam ducat natura, ut disciplina
idonea ad virtutem flectatur, et a vitiis abducatur.
Possem et alias utilitates oeconomicas colligere,
sed has persequi longum suerit. Vos igitur Can-
didati, quia iarn Philosophiae vos publice addici-

tis, ut reliquas partes pro virili amplecti, exco-

lere, et ornare debetis, ita memineritis, hanc
quoque partem amandam esse. Non solum stulti-
cia, sed perversitas est, aucupari ingenii laudem
ex insectatione bonarum artium. Nam viros bo—
nos decet, praeclaras artes et utiles vitae pro virili
ornare ‚ utad earum studia quam plurimi inviten-

tur. Dixi.
Q. an. 1535.

De amore verita! is.

Excusa est haec oratio: „Oratio Philippi Melanch. dicta
ab ipso cum decerneretur in gradus magisterii D. Andreae
Vinciat), Vratisla. et aliis quibusdam bonis el doctis
viris. Anno Μ, Ι).ΧΧΧν. die April.14.'¹ ttem: Quaestio
quare Plato dinem, optimum esse statum Relp. euin, qui
medius est inter Tyn-annidem et Dennocratiam proportione
Geometrica. (Sine l. et anno.) 9 pl. Recusa apud Crat.
Myl. p. 12, in Declamat. Τ. l. p. 595., iu serven-1.
p. 519.. apud [tichard. l. p. 232.

