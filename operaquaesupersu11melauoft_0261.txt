ἱ
Ξ

505

ln bello sociali Athenis subito novum quod-
dam et inusitatum morbi genus ortum est, qui

¹⁷ contagione latissime vagari cepit.. Thucydides

maiorem fuisse morbum, inquit, quam vi describi
possit, et asperiorem quam quantum humana na-
tura tolerare potest3 tantus enim in febri ardor
fuit, ut plerisque oculi, manus, aut pedes, velut
incendio quodam in cinerem redacti, perierint,
intra octavum diem, plerosque omnes necavit.
Tentata sunt remedia omnis generis3 vota etiam
publice facta, ut exposcerent auxilium a Deo.
Postremo cum nulla , neque divina, neque huma-
na ope curari ac depelli malum posset, accersitus
est ex Thessalia Hippocrates, qui cum venisset
Athenas, morbi natura diligenter observata, re-
media Atheniensibus ostendit, quibus primum
mitigari malum cepit. Itaque Athenienses publice
ei coronam auream in theatro decreverunt, dede-
runt et Ius civitatis: mansitque Hippocrates postea
Athenis, donec Alcibiades exercitum traiecit in
Siciliam, ibi novo beneficio sibi devinxit Athe-
nienses. Cum enim Medicum quaererent exerci—
tui adiungendum, ipse filium Thessalum iussit
una cum exercitu in Siciliam navigare. Expetitus
est et a Regibus: nam Rex Persarum propositis
maximis praemiis accersivit eum, sed huic respon-
dit, se patriae natum esse, quae cum ipsius opera
indigeat, nou debere se eam deserere: qua in re
ostendit, se non habere artem in quaestu, sed
humanitate adduci adhomines iuvandos.
Macedonicis Regibus familiaris suit, nam
maximam partem aetatis Larissae in Thessalia egit,
quae Macedoniae vicina est, ibique domum et
coniugem et liberos habuit. Estque ex hac fami-
lia postea in universam Graeciam Medicina pro-
pagata. Et ut hoc obiter dicam , duxit ex eadem
familia originem et Aristoteles, patre natus medi-
co regum Macedoniae. Ferunt Hippocratem hoc
modo in noticiam regum Macedoniae pervenisse.
Cum Perdicas deperiret patris Alexandri pellicem,
adeo ut tabe absumi videretur, pater frustra ex-
pertus alios Medicus, vocax it ad se Hippocratem,
qui cum nullam aliam probabilem morbi causam
cerneret, deprehendit iuvenem, tum exhilarari,
tum ingemiscere, tum rubescere, tum pallescere,
conspecta patris pellice. interrogatus igitur iuve-
nis, amorem consessus est, ita prudentia Hippo-
cratis regius adolescens servatus est. Sed suspi-
cor hanc fabulam ex Erasistrati historia huc
translatam esse, quem constat hoc modo servasse

DECL. DE HIPPOCRATE.

506

Seleuci filium contabescentem amore concubinae
patris.

Nos illa sumamus, quae et propria sunt Hip-
pocratis, et veram habent in artifice laudem.
Exercuerunt Medicinam iu Graecia ante Hippo-
cratem empirici et gymnastae, qualis fuit Prodi-
cus, qui, ut annotavit Hippocrates iu EpidemiiS‚
cum exercitiis febres depellere conaretur, inter-
fecit aegrotos hac ipsa ratione curandi. Horum
errores cum animadvertisset HippocrateS, Medi-
cinam revocavit ad rationem, atque artem effecit.
Neque vero ut Democritus et alii quidam, quise
Physicos appellari voluerunt , tantum ociosis dis-
putationibus se dedidit, sed ad experimenta atque
observationem, adiunxit causas et rationes, haec
est laus ipsius propria Hippocrati& Cumque na-
tus esset ad beuemerendum de universo genere
humano, et docuit ipse plurimos sua aetate sine
invidia, et artem scriptam eruditissime reliquit.

Plato ait veteribus hunc morem fuisse, bre-
vibus quibusdam sententiis tanquam oraculis, tra-
dere suam Philosophiam. Ideo videtur et Hippo-
crates hac usus brevitate, in qua tamen tanta est
rerum copia, ut appareat eum et aspexisse animo
universam rerum naturam, et omnes Physicae
partes complecti voluisse. Quidquid enim de cor-
porum naturis, de morborum causis, de signis, de
symptomatibus‚ de remediis reliqui philosophan-
tur, qui iugentia volumina reliquerunt, id quasi
praemonstrant Hippocratis sententiae, quas qui-
dem quoties lego, mirabiliter afficior, cum illam,
et doctrinae varietatem et sapientiae magnitudi-
nem apud me considero. Et quidem non solum
hinc extiterunt Medicorum disputationes, sed
etiam Plato et Aristoteles plurimum ab eo sum-
pserunt, neque id dissimulant, praedicant enim
honorifice, quoties eum citant. Et mihi quidem
Aristotelis Physica, hoc est, disputationes de ge-
neratione et corruptione corporum, de naturis
elementorum, de animantium naturis, aut ex
ipsis Hippocratis libris, aut certe ex eius doctrina,
quae floruit in Hippocratica familia, ex qua dixi-
mus Aristotelem ortum esse, magna ex parte
nata est.

Porro quanta laus sit ingenii, tantam varie-
tatem rerum in natura potuisse perspicere, quan-
tum hic labor afferat utilitatis universo humano
generi, nemo pro dignitate eloqui potest. Illud
tantum dicam, vos qui huic studio vos dedistis,

