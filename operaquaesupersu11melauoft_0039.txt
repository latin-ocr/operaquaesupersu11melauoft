61 DECL. DE ENCOMIO ELOQUENTIAE. 62

quae veteribus docendi, discendique ratio fuerit,
qua disciplinae omnes non tantum illustratae, sed
etiam auctae sunt. Pauci in ludis literariis autho-
res, sed hi optimi proponebantur, quos imitare-
tur iuventus. Et quemadmodum de re rustica
praeceptum est, ne maior fundus sit, quam qui
coli probe possit , ait enim Vergilius:

Laudato ingentia rura,
Exiguum colito.

Sic illi cum viderent nec perdisci, nec exprimi
posse multos foeliciter, turbaque scriptorum con-
fundi potius, quam erudiri iuvenilia ingenia, pau-
ciores admittebant, quos sibi studiosi quam sami-
liarissimos facerent. Declamabatur item adsiduo,
scribebant alii νει-ειη», alii solutam orationem. Et
quia iuter se bene dicendi studio certabant, cura
solicitudoque iudicium acuebat. Quo instituto,
cum nullum iucundius erat spectaculum, tum nihil
privatim aut publice utilius fieri potuit. Nam ex
huiusmodi ludis prodiere clarissimi superioribus
seculis homines, Graeci ac Latini, plerique etiam
Christiani: quos si imitari studerent nostri, bone
Deus, quanto res humanae magis florerent, et
sacrae literae foelicius tractarentur. Porro cum
veteres tantum operae in exercendo stylo posue-
rint, cum nec eruditio, nec eloquentia mediocris
citra hoc studium parari queat, cum intelligi non
possint, quae ab aliis prudenter scripta sunt, nisi
ipsi styli usu ingenia excitemus: sinite quaeso
a vobis impetrari, ut stylo nonnunquam vestras
vires experiamini. Rem postulo non perinde dis-
ficilem‚ atque salutarem, neque enim aliunde stu-
diis vcstris amplior accessio fiet. Cudes autem et
versiculos et solutam orationem: video enim pu-
tidiuscule dicere, quotquot paelicen non attige-
runt, planeque humi repere, nec verborum pon-
dus, aut ullam figurarum vim tenere. lam cum
asperas confragosasque compositiones multo sit fa-
cilimum in versibus deprehendere, fn, ut qui car-
men coudunt, de solutae orationis numeris rectius
iudicent. Et haud scio an de literis omnibus
actum sit, ubi poEtice fastidiri coeperit. Fit enim
ut ornatus splendorque verborum nullo in precio
sit, minore cura scribatur, oscitantius legantur
omnia, rerum inquirendarum studium frigeat.
Quare et Romanis temporibus poeticae contem-
ptum incredibilis inscitia rerum omnium, infan—
tiaque secuta est. Et nuper adeo cum nostri ho-

mines versiculos facere coepissent, cum literis me- Ι

lioribus in gratiam rediere. Nec video ego con—
servari posse quicquid illud est elegantiae, quod
hoc seculo refloruit, nisi exercendo stylo carmen
iuventus meditetur. Sensit et M. Cicero facun-
diam versibus scribendis ali, eamque ob causam
et saepe scripsisse carmen, et Poetarum perstudio-
sum fuisse constat. vidit posteritas pleraque eius
epigrammata, extantque hodie loci aliquot illu-
strium Poetarum ab ipso latinis versibus luculen-
tissime expositi. Plinius Orator editis etiam
poematis testatur hoc studio, dicendi viru adiu—
vari. Proinde qui discendo bonas horas bene col-
locare volent, veterum exemplum imitentur, sty-
loque, ut Quintilianus ait, fideli et facundiam
parent, et iudicium acuant. Vehementer enim
falluntur, si quid sine hac exercitatione promotu-
ros se in literis sperant. Mare vitem citius ferat,
quam eruditionem, aut dicendi facultatem conse—
quatur is, qui tanquam Mandragora sopitus, nun-
quam incalescit ut ingenium commentando exper-
gefaciat. Exposui quae me rationes ad artium di-
cendi studium invitent, nempe, quod et certa di-
cendi ratio observanda sit, et harum artium usu
studiosis nonnihil indicii accedat. Quae si quis ad
se nihil pertinere sentit, is haud dubie ab omni
humanitate longissime abest. Contra boni, ubi
commodorum vim, quae ad nos a sermone re-
deunt, contemplati fuerint, animadverterintque
et certa ratione dicendi opus esse, ethis artibus
ingenia cultiora reddi, velis, nt aiunt, ac remis
ad haec studia properabunt. Verum sunt non pa-
rum multi praesertim hoc tempore, qui bonorum
cursum morantur, hi ad Theologicarum literarum
tractationem negant dicendi artium scientiam con-
ducere: coepitque hic error, ceu contagione qua-
dam late vagatus, plurimos, qui ne non valde
theologicari videantur, humaniores disciplinas
omnes contemnunt. Ego vero serio illos theolo-
gicari optarim, eaque praestare, quae Christia-
nam mentem decent. Nunc video theologicum
nomen ignaviae tantum praetexi, caeteruin nihil
minus esse, quam quod profitentur. Nam dum
piget elegantiam discere, seque difficilimis scripto-
ribus evolvendis, exercendoque stylo macerare,
neque enim ullarum literarum cognitio sine acri
studio contingit, si quando domum bene poti re-
diere, conciunculam aliquam legunt, inde ubi de-
cerpserint, quac ad stomachum faciunt, passim iu
conviviis, nam ibi potissimum sapiunt, decla-
mant: et quia vulgus adplaudit, iam vero sibi tan-

