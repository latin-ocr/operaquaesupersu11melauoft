449

in Ciceronis Hortensium incidit, cum a natura
impetus ad virtutem et decus, ardentes haberet,
commotus Ciceronis scripto, revocat ipse sese, et
maiore severitate regere mores incipit, licentiam
priorem cohercet, seque ad continentiam, ac ad
pietatis studium exuscitat et componit. Prava in-
genia, praesertim si absit metus , non facile emen-
dantur literis et doctrina: quare cum illius Cice-
roniani scripti lectione potuerit in viam revocari
Augustinus, satis apparet indolem bonam fuisse,
nec defuisse ei illa virtutum semina atque initia,
quae vocat Aristoteles φυσικὰς ἀρετὰς. Etsi au-
tem Ciceronis ‘Hortensius non extat, tamen quod
suerit argumentum libri, Cicero alicubi comme-
morat: Defensio est Philosophiae adversus eos,
qui, ut nunc sunt iudicia aulica, contendebant
nihil opus esse illa subtili eruditione. Hic Cicero
ostendit, quae sit vera Philosophia, ac ad eam
colendam bona ingenia hortatur, declarat quas
utilitates ad vitam adferat, in hac esse legum et
omnium honestorum officiorum fontes, hac vocari
et invitari homines ad agnitionem Dei, ac aeterni
metum numinis: ex hac doctrina descriptionem
anni certam sumptam esse, qua remota, quantae
essent in vita tenebrae? Denique complecti Phi-
losophiam [multas artes vitae utiles, Hanc fuisse
summam illius scripti Ciceroniaui ‚ et ex aliis locis
Ciceronis, et ex Lactantio apparet, qui inde sen-
tentias quasdam excerpsit.
rum disputationum lectione ita motus videtur Au-
gustinus, ut qui natura Musica sunt, etiamsi ad-
huc rudes sunt artis, et aliud agunt, tamen dulci
cantu mirabiliter ad Musices amorem ac studium
extimulantur. Nondum autem legerat sacras lite-
ras, nec, ut videtur, conciones magnisecerat‚
nec de doctrina pia multum disputaverat cum piis
et eruditis, ut iudicare posset, quid praecipue
profiteretur Evangelium , et quae esset pura et in-
corrupta doctrina. Fatetur etiam sibi lectionem
sacrarum literarum insuavem fuisse, propter ge-
nus sermonis, alienum a Latina consuetudine;
habebant enim versiones admodum ineruditas,
Verum ut mihi videtur, omnes qui a sacris literis
abhorrent, nulla enim aetas non' habet prophanos
homines, offenduntur non tam genere sermonis,
quam inscitia rerum. Non vident genus doctri-
nae dissimile esse Philosophiae, non intelligunt
disputationum consilia et seriem. Haec inscitia
reddit insuavem lectionem, ut dici solet: Ignoti
nulla cupido. Cum igitur ignarus doctrinae Chri-
Munna. Οιιιι. Voi.. XI.

DECL. DE VITA AUGUSTINI.

Harum iucundissima· ,

450

stianae non posset iudicio eligere Doctores, secit
quod solet vulgus facere: Ut statuas, ita Doctores
aestimant ex vestitu, torvitate. frontis, barba.
Erat enim Africa plena Manichaeorum , qui
magnam vitae puritatem simulabant. Abstinebaut
a carnibus, improbabant coniugia, damnabant
imperia et alios mores politicos, ut ab ambitione
longissime abesse viderentur. praedicabant se ha-
bere adflatus divinos et enthusiasmos. Hae prae-
stigiae offusae oculis hominum, mirifice capiunt
animos: suscipimus enim eos, qui cum Deo pu-
tantur habere commercia, ut Orpheum, aut Nu-
mam homines admirati sunt3 denique naturaliter
homines ad superstitionem propensi sunt. Signi-
ficat etiam Augustinus se admiratione ac studio
prodigiosarum disputationum invitatum esse, po-
tissimum ut Manichaeis se adiungeret. Nam ar-
dentia ingenia facile capiuntur novis et involutis
disputationibus, Talium plena erat secta Mani-
chaea ‚ quae erat quaedam confusio ex Stoicis de-
liramentis, et ex veteribus haeresibus ac supersti-
tionibus conflata, A Stoicis sumebant duos Deos,
Lucem et Hylen: defendebant fatum Stoicum,
ineptias de astris contra artem de motibus coele-
stibus docebant, prorsus tollebant libertatem hu-
manae voluntatis. Reliqua ex haeresibus erant
addita. Nec de Christo, nec de Spiritu sancto
recte sentiebant, scelerate fingebant, autorem suae
sectae Manichaeum, fuisse illum ipsum Paracle-
tum, quem Christus promisit: iactitabant se suis
ritibus consequi enthusiasmos. Haec pestis late
vagata est, praesertim in Africa. Tanta est
diaboli potentia, ut omnibus aetatibus horribili-
ter dilaceret Ecclesiam. Cum igitur Augustinus
errore aetatis, tanquam ventis in has svrtes Ma—
nichaeorum delatus esset, paulatims ut erat
amans veritatis, attentius considerare dogmata
coepit. Deprehendit igitur vanitatem sectae in
materiis philosophicis, ut ipse inquit, quia Ma-
nichaei sine Arithmetica tradebant motus et con-
gressus syderum commenticios et fabulosos, ae
pugnantes cum vera computatione. Quare cum
annos novem tn ea secta versatus esset, et exer-
cuisset Doctores, ac nominatim Faustum, errores
refutans, non ille quidem tunc eluctatus est, sed
tamen probare et amare sectam desiit. Mater in-
terea assiduis lachrymis a Deo petebat filii emen-
dationem. Et ostendit Deus se pios gemitus et
vera vota exaudire. Divinitus enim accidit, ut
Augustinus cum Romam traiecisset, mitteretur

29

