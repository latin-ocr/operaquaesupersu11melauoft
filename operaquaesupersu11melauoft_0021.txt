25

ficultatem , ut longe minore impendio bona quam
mala vos sperem assecuturos} Deligunt vobis
praeceptores vestri quae ex usu est scire, frivola
secernunt, atque ii Latina quidem, simul cum
Latinis Graeca disci, et debent, et facile possunt.
Modo succisivas aliquot horas Graecis date, ego
faxo studio ac labore meo, ne opera vos vestra
frustretur. Statim enim ab initio difficultatem
rei Grammaticae optimorum authorum lectione
temperabo ‚ ut quod illic regula , hic exempla do-
ceant. Accedet obiter in authoribus interim
quod ad moreS‚ vel rerum secretarum scientiam
pertinet: omnia si contuleritis, pulcherrime ab-
solvent orbem studiorum. Erit enim curae mihi,
ut pro re quae videntur diligenter admoneam.
Homerum habemus in manibus, habemus et Pauli
Epistolam ad Titum. Hic spectare vobis licebit,
quantum sermonis proprietas, ad intelligenda sa—
crorum mysteria, conferat: quiditem intersit in-
ter interpretes Graece doctos, et indoctos. In
aliis nota mala pro bonis ducantur, in hoc nego-
cio diutius citra iacturam ineptire non licet. Ca-
pessite ergo sana studia, et quod a Poeta dictum
est, animo volvite: Dimidium facti qui coepit,
habet. Sapere audete, veteres Latinos colite,
Graeca amplexamini, sine quibus Latina tractari
reete nequeunt. Ea pro omnium literarum usu,
ingenium alent mitius, ac elegantius undequaque
reddent. Paucis annis prodiere in lucem, qui
vobis et exemplo et stimulo sint: videor enim
videre mihi tacitus aliquot locis reflorescere Ger—
maniam, planeque moribus et communi homi-
num sensu mitescere, et quasi cicurari , quae Bar-
baris olim disciplinis effera, nescio quid immane
solita est spirare. Proinde locabitis operam, non
modo commodo vestre, eoque ad posteros propa-
gando, sed omnino gloriae non intermoriturae
Principis omnium consensu optimi, qui nihil ad-
serendis bonis literis habet potius. Equidem quod
ad me attinet, nihil non connitar, ne defuisse
vel pientissimi Principis voluntati, vel studiis ve-
stris optimi Auditores videar. Atque hoc me no-
mine vobis Clarissimi viri, Academiae Saxonicae
Principes, addico ac devoveo, vestrum erit adu-
lescentiam meam bonis literis consecratam, mini—
me malis artibus imbutam, denique in fidem
vestram sedulo commendatam, benigne officiose-
que tueri ac conservare. Dixi.

DECL. DE MAXIMILIANO CAES. 26

No. 3. an. 1519.

Μ

 

De Maximillam Caes.

Separatim edita, vid. Epp. Vol. 1. p. 69., ,ubi epistolam
nuncupatoriam ad [Ierzhaimerum dedimus. [iecusa apud
Craton. Myl. p. 431„ in sel. Deci. T. ll. p. 567. ln ed.
Sei-vest. 11. p, 537 sq. Richard. 11. p. 653.

Oratio funebris dicta divo Mammiliano

Caesari, ΙΓὶἰίεηόειῃασΙὶιιξΙιὶῖ. Melanchthone,
an. o .

Si unquam, Illustrissimi Principes , Magistri, Re-
ctores, praestantissimi viri, casus aliquis non
modo universae Germaniae, sed omnino toti Eu—
ropae acerbus accidisse videri potest, hic certe
multo maxime, optimi Principis divi Maximiliani
interitus publicis omnium lachrymis deflendus est.
Nam ereptus est terris unus omnium, qui Ger-
manis imperaverunt Principum, multo sapientis-
simus et fortissimus, ad hoc eo tempore, quo
nondum aliud fuit vel commodius declarandae
virtuti Caesarianae, vel magis necessarium, cu—
ius ille ambiguos casus sapientia sua temperaret.
Quod enirn fuit seculum ab ipso Germaniae regno
dedicato, quo vel Ecclesiae opes periculosiore
loco fuerint, vel turbidi modus certius exitium
universae Europae, nedum Germaniae portende—
rint? Ilorret animus dicere: Crudelissimns no-
minis Christiani hostis Turca imminet ltaliae.
Roma in mediis fluctibus ἀλαόσκοῖτος, quae de-
bebat universo orbi, nobis autem maxime, veluti
quoddam domicilium, et arx trepidantibus salu-
tari. Galliae quae in armis annos iam sere quin-
quaginta a Carolo usque octavo agit assidua, nun—
quam neque maiores animi, nec spes impotentior,
neque occasio amplior, neque fortuna indulgen-
tior suit. Reguli Germaniae passim patriae, ve-
raeque Germanicae virtutis immemores, intesti-
nis hellis sua labefactare coeperunt. Hoc illo
tempore sublatus est ex oculis mediaque luce Cae-
sar, orphanis pater, cuius prudentia et incredibili
moderatione animi, ut foelicissimo profectu eo-
que prope supra fidem, in hunc usque diem Ger-
maniae laudes opesque auctae sunt: ita nisi illo
ipso arbitro et servatore, stare non temere pote-
runt. Iure igitur dolendum est amisso Caesare,
et bono Principe, et bono viro, quo vivo ut pul-
cherrime floruerunt Germaniae commoda, ita
mortuo, non possunt non illa emarcescere. Ο
miserabilem Reipub. mortem, o acerba Germa—

