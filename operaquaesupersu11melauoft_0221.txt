 

425

a ratione et a demonstrationibus, est quaedam
noticia legis divinae, agnoscit esse Deum, et iudi-
cat de moribus civilibus, videt hoc discrimen ho-
nestarum et turpium divinitus nobis insitum esse,
iudicat puniri atrocia scelera a Deo, habet etiam
quasi praesagium aliquod de immortalitate. Ne-
que tamen illa videt aut docet, quae propria sunt
Evangelii, videlicet, remissionem peccatorum gra-
tis donandam propter filium Dei. Haec noticia
non est orta ab humanis mentibus, imo procul
extra conspectum rationis humanae posita est, sed
Filius Dei qui est in sinu Patris, eam patefecit. ut
alias copiose dicitur. Quare prudentia adhibenda
est in discernendis doctrinarum generibus, et ex-
plodendi sunt inepti illi, qui offundunt caliginem
Evangelio, imo obruunt ac delent Evangelium,
cum transformant in Platonicam Philosophiam.
blagis etjam taxandi sunt, qui ne Platonem qui-
dem intelligentes, eius figuris depravatis, mon-
strosas opiniones genuerunt, easque in Ecclesiam
sparserunt, ut Origenes et post eum alii multi
fecerunt3 flagitiose enim contaminata est doctrina
Christiana veteribus illis temporibus, inepte ad-
mixta Platonica Philosophia. Ilaec breviter ad-
ieci3 ut enim collatio doctrinarum aliquid lucis ad-
fert studiosis, ita Ecclesiae plurimum refert, ca-
vere, ne doctrinarum genera confundantur. Dixi.

an. 1539.

Μ

No. 55.

 

Querela Lazari.

Prodiit: „Querela Lasari pronunciata a quodam Schola-
stico Vitebergae. Anno M. uxxlssx.
Hic recitat cunctis iustamque gravemque querelam
Confectus morbo Lazarus atque farne,
Et mala deplorat, quae nunc Ecclesia perfert,
Parte aliqua , nemo cuncta referre potest.
Quem non ista movent est divite durior illo,
lanua cuius erat Lazare clausatibi.''
Recusa est haee oratio apud Crat. Myt. 32 sqq„ in Decl.
Τ, 1. p. 7o., Richard. ΙΙΙ. ρ. 847. et in Sei-vest. Ι. p. 60.
ubi versus in titulo archetypi sunt praetermissi, adiectum
vero est longum carmen, historiam Lazari reserens , quod
archetypon non habet neque a Melanthone profectum.
eaque de causa hic praetermissum est. vid. etiam Epp.

Vol. ΙΙΙ. p. 7⁴3. 745.

Querela Lazari, pronunciata α quodam
scholastico Viteberyae.

Pei-grata nobis haec dicendi consuetudo esse de-
bet, non tantum eo quod Latinae linguae exerci-
tium conservat, propter quod praecipue instituta
est, sed etiarn quia nobis quidem adolescentibus

DECL. DE QUERELA LAZARI.

426

hic locus imago quaedam est Curiae, aut Synodi.
Hic enim ‹le Repnb.‚ de imperiis, de Ecclesia,
multa monemus auditores: saepe querelas nostras
exponimus, saepe sententias dicimus, perinde ac
si in senatu, aut in consessu Synodi oratio habe—
retur. Ac magnam gratiam Academiae debemus,
quae etiamsi petulantiam ac maledicentiam lege
prohibuit, tamen honestam et piam dicendi liher—
tatem nohis concedit, fortasse maiorem, quam
haberet Synodus ulla Pontificum. L‘t Poetae fin-
xerunt Astream fugientem ex urbibus, paulisper
adhuc in rure commoratam et concinnatam esse
agricolis: ita pulsa veritas ex Pontificum collegiis
et conciliis, nobiscum adhuc Dei beneficio phi-
losophatur. Et ex his scholasticis coetibus eius
oracula ad aliquas Ecclesias perferuntur. Sed
cum hic saepe aliae causae pertinentes ad commu-
nem salutem actae sint, nunc nostram causam
agam: deplorabo nostras miserias, et omnes gu-
bernatores Reipub. de suo officio admonebo, quod
nobis, quod Ecclesiae, in hoc negocio debent.
Christus narrat fuisse divitem quendam, fortassis
etiam dignitate praestantem, qui non tantum sine
metu egestatis, sine sollicitudine suaviter vixerit,
sed etiam splendorem amaverit in omni apparatu,
comitatu, aedificiis, quo homines opulenti digni-
tatem augeri putant. Iu hoc divitias, tranquil—
litatem, ac voluptates, ut fit, secutus est fastus,
et neglectio rerum divinarum ac pauperum. Quare
cum ante aedes eius quispiam pauper, cui Lazaro
nomen fuit, iaceret, aegrotus, squalens ulceri-
bus, destitutus omnium homiuum ope, peteret-
que pauxillum cibi, dives sua fortuna ebrius, et
oblitus coelestis mandati et communis naturae,
quae nos ad certa officia obligat praestanda cala-
mitosis, miserum illum negligit. Cumque quo-
tidie ad vestibulum iacentem in maguis crucia-
tibus videret, praeteriit tamen ferreo animo ‚ non
ali, non sanari curat, fortassis etiam arbitratur
alienum esse gravitate viri tanti, alloqui inise-
rum, aut eius causa angi. Interea stipem porri-
gunt aliqui de populo homines pii, et ulcera ca-
nes medicantur, lingua detergunt ac mitigant.
Sed post mortem Lazarus donatur coelestibus do-
nis, dives ille superbus et crudelis alniicitur iu
cruciatus aeternos. Hauc historiam recitat Chri-
stus, ut exemplum universae Ecclesiae omnium
temporum proponat. Lazarus erat Ieremias sua
aetate, quem Principes ac Pontifices non modo
superbe contemnebant, sed etiam acerbe oderant.

