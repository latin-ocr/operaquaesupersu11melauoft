125

Quis non malit in pistrino molere, quam hanc
tam molestam plenamque stomachi pervicaciam
gerere? Sed fac istum tandem coepisse scrihere,
plurimum operae in emendatione scriptorum po-
nendum est. Est enim sceleratus praeceptor qui
hac in re cessat, si Horatio credimus, qui negat
bonum virum esse, qui cum censor fiat alieni
scripti, vitia non reprehendat; est enim notus

versiculus ε

Vir bonus et prudens versus reprehendet inertes.

Primum autem in corrigendis sermonis vitiis
oculatus praeceptor non simplicem laborem sumit,
dum grammatica errata mutat, dum obscure et
ambigue dicta perspicue explicat, dum impropria
corrigit, dum horridis addit nitorem, et figuris
illuminat, et gratiora blandioraque facit. Porro
relegere inepte scripta puerorum molestum est
quamvis patienti praeceptori, quanto magis emen-
datio fatiget? praesertim cum plerunque ratio
etiam cur quippiam mutarit, indicanda sit. Tum
castigandi acrius qui negligentius scripsere, hor-
tandi alii ut inceptum cursum urgeant. Neque
vero tantum sermonis vitia monstranda sunt, sed
in his qui iam nonnihil promoverunt, rerum
etiam habenda ratio, et voluntates regendae.
Quosdam enim convitia delectant, in aliis est ri-
dicula vanitas et inanis iactantia, et fere mores
stylus arguit. Haec vitia cum vires accipiunt, nec
e teneris animis evelluntur, haerent in senibus
summa cum turpitudine. Expendite quaeso, con-
stent haec mediocribus praeceptoribus, vel si do-
ciles habeant discipulos, et tamen nostris sere aut
ingenia desunt, aut deest voluntas discendi. Du-
plicatur autem labor, cum summa vi ad officium
cogendi sunt, Nam ut in acie parum foelix Impe-
rator, si milites habeat primum ignavos, deinde
quos non pudeat fugere, postremo qui non ob-
temperent, sed pugnent iniussi, locum capiant
ex suo arbitrio, non servent ordines. Etenim
apud Thucydidem egregius quidam Imperator di-
cit ad bene pugnandum requiri, ut velint milites,
ut fugere pudeat, ut obtemperent Imperatoribus:
ita in hac scholastica militia miserrimis curis
praeceptor conficitur, cum docendos susceperit,
qui primum non flagrant ulla cupiditate discendi.
Nihil enim in omni vita egregium effici potest,
nisi animus studio eius rei quam affectat, ardeat,
et ad eam magno quodam motu atque impetu ra—
piatur. At nostri turpiter frigent in discendo,

DECL. DE MISERIIS PAEDAGOGORUM.

126

nec accendi ulla ratione possunt, magis cogi vo-
lunt tanquam pecudes. Deinde nec laudis amore
nec pudore extimulantur. Porro cum homiuum
naturae proprie pudor insitus sit, quid esse no-
stros pueros dicam, quos adeo non pudet insci-
tiae? ego verius monstra hominum dixerim, quam
qui mutilis membris aut caeci nascuntur. Est
enim levius malum, mutilo pede esse, quam hu-
mana mente carere: isti enim simpliciter humana
specie beluinas mentes tegunt, quos in re turpis-
sima flagitiosissimaque sui nihil pudet. Postremo
nunquam quisquam tam foelix praeceptor fuit, cui
ita obtemperarit discipulus, ut praescriptam di-
scendi rationem secutus sit, ut ad hos autores
evolvendos alligari se passus sit, in quibus eum
solis versari atque commorari tanquam domi
suae praeceptor volebat, ut ad tempus scripta ab-
solverit, ut ea quae edidicit statis horis memoria
repetiverit, ut sermone castigatiore apud sodales
usus sit. Nostri quidem nihil borum praestant,
in carcerem 50 includi citius patientur, quam in
uno autore detineri. Varietas grata est illi aetati.
Itaque varia, sed plerunque deteriora legunt, si
tamen aliquid legunt. Iam fodere malunt quam
memoriam aut linguam exercere. Sic sunt pueri
in genere, alii magis, alii minus ignavi. Nam
etiamsi quis indole generosa est, tamen ea aetate
parum in animis roboris est. Et quemadmodum
longus labor est infantium corpora firmare, ge-
stando, aliisque mollibus exercitiis, sic infantia
ingeniorum non nisi sero curatur, postquam diu
summa comitate docueris ct adsuefeceris, nec ali-
ter tractaris atque suos alumnos nutriculae tra-
ctant. In tanta inertia istorum, cogitate quid
animi praeceptori sit, nimirum idem quod Impe-
ratori, qui abiecta victoriae spe, intelligit hosti
salutem, tum suam tum patriae scelere exercitus
sui proditam esse. Consumitur acerbissimis cu-
ris, videns tam male locari gravissimos labores in
iuventute formanda.

Dixi hactenus de aerumnis, quas in docendo
tantum perferimus, restat altera officii nostri pars
longe difficilior superiori, cura regendorum mo—
rum. Quid ibi mali non videt praeceptor? Pri-
mum aetas illa natura ad vitium propensior est.
Et Plato scripsit, nullam beluam intractabiliorem
esse puero. Itaque tantopere sudabit praeceptor
in regendis his, qui domi summa diligentia paren-
tum ad religionem et adbonos mores instituti sunt,
ut leonem aut ursum experiatur facilius posse gu-

