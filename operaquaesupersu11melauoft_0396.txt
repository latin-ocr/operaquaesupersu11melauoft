775

deinde adiungito alias consolationes, quod non
amiseris coniugem, sed rursus eam complexurus
sis, et in consuetudine perpetua, eruditissimos et
suavissimos sermones collaturi sitis, quod Deo
tuam et filiae, et harum Ecclesiarum salutem ar-
dentissimis votis commendet, quod turbulentissi-
mis temporibus ex hac misera vita evocata, iarn
ad portum pervenerit, nec sit obnoxia nostris pe-
riculis. Laeteris etiam cogitatione virtutum ipsius,
Deoque gratias agas, quod vitae sociam tantis or-
natam virtutibus, et concordi animo et voce verum
Deum invocantemg (quod vinculum est amicitiae
arctissimum) tibi dedit. Ilarum te consolationum
omnium cogitatione a moesticia abducito. Nec
tuae solum tristiciae, sed etiam charissimae filiae
mederi studeas. Huic ut sapiens pater omnibus
officiis , imo et arte, lenias dolorem: quare com-
memoratio maternarum virtutum multum ei pro-
futura est.

Populum vero adhortor, ut memoriam reti-
neat laudatissimae Principis, et propter gratitudi-
nem, et ut ex eius vita, futei et virtutum exempla
imitanda sumat. Propterea enim Deus in Eccle-
sia multos excellentibus virtutibus ornat, ut alii
eorum exemplo invitentur, erudiantur, et confir-
mentur„ Haec ut potui, dixi, multo brevius,
quam magnitudo rei postulabat. Nunc in funeris
caeremoniis non solum lachrymis dolorem vestrum
declarate, sed etiam pia precatione salutem illu-
strissimi Principis, et filiae, et Reipublicae, ac
vestram, Deo commendate. Tali invocatione Deus
coli se postulat, vult a se peti vitam et salutarem
gubernationem generis humani. Nec aestimemus
tales precationes, otiosos ritus esse, ut multi di-
vinae voluntatis ignari audacissime iudicant: sed
sciamus, velle Deum, hunc sibi tribui honorem,
ut vere agnoscamus et fateamur eum horum sum-
morum bonorum autorem esse, et vere ea peten-
tibus largiri. Dixi.

a. 1547.

Μ

De dicto: Sis intentus ele.

ln select. timiama«. T. ΙΙΙ. p. 5⁴2 sqq. , in serven. T.¹tt.
p. ΒΝ. et in libror Grau-gii l’rineipn Anhatiini concinno
tt nen-ipio (NYueh. 1570. t'ot.) p. «Uib. ltu-m apud Ri-
rharael. Τ. ΙΙΙ. p. 373. — Nam en matio synodica,

scripta Georgio Anbalt.. qui illam recitavit in ι) nodo d.
5. ()(ι.1547.

DECL. DE DlCTO: Sls INTENTUS ETc.

776

oratio [synodica] de dicto Pauli: Sis intentu-5
lectioni etc. (recitata a Georgio Ptine. Autxattino.)

Misericordiae Domini, quod non consumpti su-
mus, inquit Hieremias, non de sui tantum tem-
poris tristissima calamitate, sed etiam de aliis Ec-
clesiae dissipationibus. Nam et in hoc tristi bello,
quod exarsit ante annum in his regionibus, quae
antea suerunt florentissimae, funditus periissemus
propter delicta nostra ‚ quae et multa sunt ct
magna ‚ nisi Deus ipse in ira iustissima misericor·
diae suae recordatus esset, et iustas poenas sua
immensa bonitate leniisset. ltaque initio gratias
agimus toto pectore Deo aeterno Patri domini no-
stri Iesu Christi, conditori coeli et terrae, et Ec-
clesiae suae, una cum filio suo domino nostro lesu
Christo et Spiritu sancto sue, quod poenas miti-
gavit, et intervallum aliquod tranquillum reddi·
dit, et Ecclesiae suae reliquias servat. precamur
etiam toto pectore, ut piam et salutarem toti Ger—
maniae pacem restituat, nec sinat extingui inter
nos lucem sui Evangelii, ac deleri veram invoca-
tionem. Hanc precationem assiduis votis repeta-
mus , et in domesticis Ecclesiis et in publicis eon-
gressibus. lam vero priusquam in dicendo pro—
grediamur, his piis votis Dominicam precationem
addamus, ardenti fide. clamantes: Abba Pater
noster!

Cum antem (venerandi Consacerdotes) veteri
et honestissimo more ad deliberationem de nostra
gubernatione convenerimus, et prima cura esse
debeat doctrinae, initio vos, ut saepe feci antea,
adhortandos esse duxi, ad studium doctrinae. et
ad lectionis assiduitatem, quod ut gravi autoritate
facere possem, illud ipsum praeceptum, quod Pau-
lus Timotheo proponit, vobis hocloco iterum re-
citare et inculcare decrevi. ld enim scripsit Pau-
lus non tam propter Timotheum, cuins pectus
flagrare amore doctrinae sciebat, quam totius po-
steritatis cansa.

Sunt autem verba haec: Sis intentus lectioni,
consolationi, et doctrinae.

Hanc sententiam cum legunt homines pro-
phani, existimant puerilem csse commonefactio-
nem. non magni momenti, ut si paedagogus hor-
tetur auditores ad lectionem Grammaticos. Etsi
autem illa etiam paedagogia rei magnae nutricula
est, tamen hic de. rebus multo maioribus dicitur,
ct uon solum doctrinam continet haec Pauli sen-

 

