 

 

673

est, aequissimum esse: videlicet de illo toto ge·-
nere, de quo lex loquitur. Ut lex quae iubet fu-
res adfici supplicio, loquitur de grassatore, non
de lapso infirmitate aetatis, aut de eo quem fames
impulit alienum auferre. Ergo in casu legis, scri-
ptum sequendum est. Strictum vero ius nunc in-
telligo, si acerbam interpretationem extra casum
legis complecti velis, ne discederetur a verbis, ut
lex de sabbato prohibet operas serviles, id est, oc-
cupationes quotidianas, quae non concedunt va·
care doctrinae coelesti et divinis ceremoniis, ln
hoc genere scriptum universaliter retineatur. At
ludaei calumniosam expositionem addunt, ne dis-
cedant a verbis. Sedent ociosi totos dies in suis
casis, non coquunt, ne mucos quidem a lychnis
decerpunt ipsi, sed habent conductos ex nostris
hominibus, qui lychnos accendant, et similes ope-
ras faciant. Hoc modo si strictum ius de calumnio-
sa interpretatione intelligitur, et facilis et saluta-
ris est intellectus legis Placuit. Commendat scri-
ptum et monet id dextre intelligendum esse. lta
erunt beatae Respa. si legum voci in vera et nativa
sententia obtemperabitur. Nec calumniosae elu-
siones fingentur, ut Iphiclus cum Rhodiis facien-
tibus deditionem pactus erat, se dimissurum esse
eos cum navibus quotquot vellent. Postea cum
egressi civitate, navigaturi essent, iussit remos,
malos, vela a navibus auferri, inquiens se naves
promisisse, non caetera instrumenta. Hae ver-
borum imposturae nihil habent sapientiae, quis
enim non potest comminisci tales cavillationes, si
libeat? sed perfidiam et cupiditatem nocendi signi-
ficant. Nec raro luditur similibus praestigiis in
Rebuspub maximis, sed exempla recentia non
sunt hoc loco commemoranda, cogitanda tamen
sunt, ut nos ipsi ad amorem veritatis, ct ad odium
sophistices exuscitemuS.

Luserat eodem modo Paches dux Atheniensis
cum duce Arcadico. Evocat eum ex oppido quod
defendebat Arcas, ct pollicetur se in oppidum in-
columem remissurum esse. Cum igitur in castra
Pachetis venisset Arcas, retinetur vinctus: et quia
abducto duce facilis erat oppidi expugnatio, Pa-
ches rebus omnibus diligenter praeparatis, oppi-
dum oppugnat et capit. Postea Arcadem redire in
oppidum iubet incolumem, ut promiserat. Huic
fraudi manus scelus addidit. ln urbem reversum
postea interficit. Hoc non est consilio aut virtute
certare, sed Sinoniis artibus. Sed videte huius
impostoris exitum. Etsi res magnas et utiles civi-

}llrcxxru. Ona. Vol.. XI.

DECL. DE STRICTO IURE ET AEQUITATE.

674

tati suae gesserat: tamen postea accusatus in ipsa
curia et iudicio, suo gladio sese transfixit. Sequi-
tur enim perfidiam et has sycophanticas iuris de-
pravationes, diviua vindicta, certa et rata Dei
ordinatione. Possem exitus insignium imposto-
rum huius aetatis recitare. Sed cum vetera exem-
pla auditis, vos ipsi similia cogitate, et Dei volun-
tatem agnoscite, quiin his exemplis poenas pro·
ponit contemnentibus iusticiam, nosque ad fre-
nandas pravas cupiditates, et colendam iusticiam
hortatur. Multi decus ingenii esse putant, elu-
dere legum vocem, offundere praestigias oculis ac
mentibus homiuum, veritatem tenebris involvere.
Sed longe errant, si existimant se non daturos esse
poenas huius petulantiae. Discite iusticiam mo-
niti, et non temflere divos. Ilanc vocem etiam
Ethuicis experientia expressit, qui videruntdextra,
vera et modesta consilia verissima esse: econtra
vero Dei consilio tandem rapi ad supplicia in-
signia, omnes qui aut fraude aut vi petulanter
iura violarunt. Non putemus exiguum esse ‹lecus
ingenii, simplicem veritatem videre, et ex veris
fundamentis extruere veritatis defensionem. Haec
multo maius acumen, maiorem eruditionem requi-
runt, quam inanis coacervatio sophismatum non
cohaerentium. Placet haec -calliditas indoctis,
quorum servit cupiditati, sed nec veris iudiciis
placet, nec prodest imperiis. lnflarnmat enim
discordias quae sunt exitiales imperiis. Tandem
igitur exitus ostendit quae sit vera et salutaris sa—
pientia. Romae vir magnus suit Marius, (le quo
dictum est, dubium esse, an armatus plus profuerit
patriae, an vero togatus plus nocuerit. Is curn
eripere provinciam Syllae conaretur, quam qui-
dem Sylla lege et ordine tenebat, adiungit sibi
hominem eloquentem ac nobilem Sulpitium. ls
iniustam Marii causam tam plausibiliter egit, ut
non modo Senatui formidabilis esset, sed etiam
palam lectos trecentos equites secum in sorum du-
ceret, quos Antisenatum vocabat. Hanc amen-
tiam atque impudentiam adfert legum contemptus.
Sed haec insolentia non fuit diuturna: nec tantum
ipsi Sulpitio fuit exitio, sed etiam multa civium
millia perdidit. lpse furor per sese magna suerat
poena, quod spreto summo consilio orbis terra-
rum, Antisenatum suam nominare cohortem au-
sus est, et tamen postca infinitae calamitates in-
super secutae sunt. Obtestor igitur vos propter
Deum, ut ad legum reverentiam, ad amandam
simplicem veritatem, etad honestas ac moderatas

43

