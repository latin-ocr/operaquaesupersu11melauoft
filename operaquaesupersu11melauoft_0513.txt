1009

deteriorem faciunt, et irritant contra se multo
plures,

Cum ita accensa essent hominum studia, Te-
celius ali‘ud incendium maius excitat, irritat Lu-
therum, ut imposturas indulgentiarum refutet.
Hic explicata doctrina de poenitentia, et taxatis
superstitionibus, magis etiam labefactata est mo-
nachorum autoritas. Et Romae occupatis iam
animis nova cura , prorsus conticuit causa Capnio-
nis, ut saepe fit iuxta dictum: λύει δὲ συμφορὰ
τὴν συμφορὰν. Ita periculo tandem liberatus est
Capnio, in ultima senecta, propter bella Suevica
invitatus a Duce Bavariae Guielmo , in Academia
Ingolstadiensi Graecam et Ebream linguam docuit,
postea et Tubingam accersitus est, sed iam egres-
sus septuagesimum annum morbo icterico laborare
cepit, ac paulatim languefactus Stutgardiae in sua
domo anno 1521. ex hac vita decessit.

ln testamento cum alia pie. mandavit, tum
vero libros Ebreos et Graecos donavit collegio
Phorcensi, ita ut ibi in templo publice serventur,
et ab omnibus inspici possint. Quanquam autem
nunc quidem, postquam officinae typographicae
bibliothecas ubique locupletarunt, minor est ad-
miratio eius thesauri, tamen et voluntas Capnio-
nis laudanda est, quod non voluit dissipari libros
ab haeredibus, sed in loco certo custodiri, ubi ad
posteros etiam plurimis usui esse possent. Sunt
autem ibi et scripta nondum edita in officinis ty-
pographicis, videlicet Marci Antonini Imperato-
ris liber, cuius et vetustas mentionem fecit, ora—
tionis Maximi Titii, et alia quaedam, ac ut de
caeteris non dicam. Est ibi historia synodi Ephe-
sinae digna luce, ostendit enim quis indixerit,
quis praefuerit, quo ordine, et qui viri sententias
dixerint. Et recitantur multorum integrae ora·
tiones, in quibus ut ab illa erudita antiquitate et
ubi tot lumina Ecclesiae suam consessionem edi-
derunt, diligenter exponitur qualis sit copulatio
divinae et humanae naturae in filio Dei nat'o ex
virgine. Cum einim Nestorius naturas distrahe-
ret, et contenderet naturam divinam adfuisse hu-
manae, tanquam sociam ‚ ut adest Deus Abrahae,
Moisi, Petro, Paulo et aliis piis, hic luculentis
explicationibus refutatur, ac ostenditur dissimili-
tudo iuter adsumptionem naturae humanae in filio
Dei, et praesentiam qua adest Deus Moisi, Petro,
Paulo, et aliis renatis: exponitur quae sit perso-
nae unitas, cum videlicet ita sustentatur adsumpta

Manna. Orza. Vm.. XI.

DECL. DE CAPNIONE PHORCENSI.

1010

natura in adsumente, ut redigeretur adsumpta in
nihilum, si ab adsumente non sustentaretur. Si-
militudo qualiscunque proponitur. Ut corpus
hominis dissolvitur, cum ab anima deseritur. Hac
similitudine et Iustinus utitur, sed tamen addit,
hoc exemplum non prorsus congruere. Narrat
autem liber ille synodum ab Imperatore Theodo-
sio iuniore convocatam esse, gubernatorem vero
fuisse Cyrillum Alexandrinum episcopum, non
Romanum, Et sententias dictas esse, non tan-
tum ab episcopis, sed etiam ab aliis presbyteris,
quorum ibi recensentur nomina. L‘tile est autem '
extare monumenta talia, in quibus iudicia veteris
Ecclesiae de gravissimis controversiis recitantur.
Magnus etiam acervus est ibi librorum veterum,
qui lingua Ebrea scripti sunt, sed ingens thesau-
rus est unus codex, librorum Moisi et propheti-
corum pulcherrime et emendatissime scriptus, de
quo antea dixi. Gratitudo igitur Capnioni de-
betur, quod hos libros in loco publico posteritati
custodiri voluit. ’

Hanc eius historiam spero vos libenter co-
gnoscere: nam et propter ipsius virtutem et pro..
pter merita decet eius memoriam conservari. Ser-
vivit Reipublicae in curia et iudiciis, propagavit
linguam Ebream Ecclesiae necessariam, vixit mo-
deste, et erga inopes ac praecipue Scholasticos be-
neficus suit. Candor in eo eximius fuit, et nihil
livoris et obtrectationum. Quare a doctissimis
viris ubique diligebatur. Ab Hermolao Barbaro
Veneto nomen Capnionis factum esse dicebat ex
Germanico, apud quem adsidue fuit toto legatio-
nis tempore ad coronationem Maximiliani. Pi-
cus 'Mirandulanus quia Ebream linguam norat,
multa ab eo sciscitatus est de reliquiis veteris do-
ctrinae, quam Cabalam nominant. Ac singula-
ris foelicitas suit eius temporis, eruditorum inter
ipsos coniunctio et candor. Nunc successit alia
ferrea aetas, in qua ut Cadmei fratres inter se
dimicant, hi quos propter studiorum similitudi-
nem, et foedus religionis coniunctissimos esse
oportebat. Sed te fili Dei, Domine lesu Christe,
invoco, qui aeternum patrem orasti, ut faciat, ut
unum simus in ipso, teque oro, ut mitiges publi-
cas et privatas poena5‚ serves et colligas Ecclesiam
iuter nos, et plurimorum animos ad veram et sa-
lutarem concordiam flectas. Dixi.

64

