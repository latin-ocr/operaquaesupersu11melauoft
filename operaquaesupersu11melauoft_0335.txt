 

653

dam potitur, in qua multa erant Aristotelis volu-
mina. Motus igitur fama tanti viri, et fortassis
a Lucullo admonitus, qui Philosophiae studia ap-
petebat, passim in tota Graecia Aristotelicos libros
inquiri iussit, deditqueAndronico mandatum, ut
collectos recte distribueret, ac venuste et integre
quantum fieri posset, descriptos, in bibliothecis
publicis collocaret. Syllae igitur foelicitate et di·-
ligentia, et ipsius amicorum consilio atque opera,
servatus est hic thesaurus. Et Andronici enarra-
tiones studia aliquorum ad Aristotelem cognoscen-
dum invitarunt. Nondum tamen lectores multos
habuit, quod florebant in Graecia et in Asia,
Carneades, Antipater, Philo, Phaedrus, Epicu-
reus, qui aliud doctrinae genus sequebantur.
Postea vero Alexander Aphrodisiensis Antonino—
rum tempore, cum luculentas enarrationes in
hunc edidisset, multorum studia commovit, ut
abiectis deliramentis Stoicorum et Epicureorum,
Aristotelica amplecterentur. Fuit eodem tempore
et Galenus, cuius iudicium arbitror etiam multos
ad Aristotelem revocasse. Nam subinde velut au—
toritate censoria, Stoicos et Epicureos gravissime
obiurgat, et veterem Philosophiam, hoc est, ve-
ritatem, adversus eorum deliria propugnat. Gra-
tulemur igitur nobis, non solum partem insignem
librorum servatam esse: sed etiam extitisse sum-
mis ingeniis homines, qui haec monumenta il-
lustrata propagaverunt.

Quod autem Gallus quidam contendit, ne
tabulas quidem ex illo Aristotelis naufragio ullas
receptas esse, ac prorsus amissos esse dialecticos
libros: deinde hos qui hoc titulo circumferuntur,
rudera continere, non artis integrae extructio-
nem, seu, ut ita dicam, aedificium: illum hoc
suo somnio delectari sinamus. Nos haec monu-
menta, cuiuscunque sunt, etsi Aristotelis esse mul-
tae sunt graves coniecturae, amemus, et eis frua-
mur. Et hinc veram methodi formam in omni
disputatione sumendam esse sciamus. Sed haec
postea fortasse.

Cum autem Aristoteles annos tredecim Athe-
nis docuisset, et non solum urbem laude doctri-
nae celebriorem reddidisset, sed etiam multa ei
beneficia ab Antipatro impetrasset, qui tunc Mace-'
doniam regebat, tandem inde Chalcidem discessit.
Nam cum post Alexandri mortem adversus An-
tipatrum inquieta civitas bellum infoelix moveret,
propter amicitiam Antipatri, Athenis non sine pe-
riculo esse poterat. Et erant homines malevoli,

DECL. DE ARISTOTELE.

654

qui fortassis in eius facultates involare cupiebant,
qui ei iudicia minitabantur, ut Socrati, obiecto
crimine impietatis: quod Deorum turbam non
probaret, sed diceret ‚ unam quandam esse aeter-
nam mentem, viribus immensis, causam ordinis
in universa natura, in quam sententiam etHomeri
versiculum citavit, οὐκ ἀγαθὸν πολυκοιρανίη,
εἷς κοίρανος ἕστο. Discessit igitur ad veterem
amicum Chalcidem, uhi non multo post climacte-
rico anno sexagesimo tertio mortuus est.

Recensui breviter historiam, in qua utile erit
aviditatem discendi, gradus studiorum , volunta-
tem iuvandae communis vitae, labores, et in per-
ferendis difficultatibus ac odiis animi constantiam
et moderationem contemplari. Ut enim libri eru-
ditionem alunt, ita exempla excitare animum ad
harum virtutum imitationem solent. Et ut picto-
ribus praecipitur, ut discentes pingere, eligant
sihi certos artifices, quorum similitudinem effin-
gere studeant, quod idem in Musicis et multis
aliis artificibus probari solet: ita in regendis stu-
diis et moribus quaeramus nostri gregis exempla.

Diu audivit Aristoteles virum summo inge-
nio, et locupletissima doctrina praeditum. Non
cito docuit, mira fuit diligentia, suit et animi mo-
deratio in omni fortuna singularis. Cum haberet
regem florentissimum amicum, nihil ab eo peti-
vit, nisi quod conduceret vel ad salutem aliorum,
vel ad ornanda studia. Postea in adversa fortuna
etiam gravis fuit.

Cum sycophantae ei exitium molirentur, non
muniit se factionibus, non turbavitRempublicam,
sed placide ex urbe Attica in loca tranquilliora
concessit. Sic decet hominem philosophum impe-
rare iracundiae, et privatas iniurias publicae tran-
quillitati condonare. Et ut in fabulis aiunt, Mar-
tem' ab Oto Ephialte vinctum, et in ollam in—
clusam esse: ita nos bilem et vindictae cupidita-
tem domitam intra pectus ac repressam conti-
neamus.

Hactenus de vita dixi: nunc quaedam de ge-
nere Philosophiae addam, cur Aristotelicum ma-
xime nobis in Ecclesia usui esse arbitremur. Con-
stare arbitror inter omnes, maxime nobis in Eccle-
sia opus esse Dialectica, qnae methodos recte in-
format, quae dextre definit, iuste partitur, apte
connectit, iudicat et divellit monstrosas connexio-
nes. llanc artem qui non norunt, lacerant mate-

