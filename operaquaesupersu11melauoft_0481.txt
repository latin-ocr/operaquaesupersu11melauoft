945

non solis claritas vincit hanc flammam, quae no-
minatur spiritus tum vitalis, tum animalis, hanc
rem nobilissimam et sedem Dei in nobis , et prae-
stantissimarum actionum effectricem agnoscamus,
et quantum possumus, nostra diligentia foveamus.

Turbatur autem multipliciter, mala victus
ratione, intemperantia, incendiis libidinum, im-
moderatis aestibus adfectuum, irae, odii, amoris,
dolorum, adflatu malorum daemonum. Ardet
Blarius cupiditate vindictae, et odio Syllae ac cae-
terorum Principum. Hoc aestu turbidorum ad-
fectuum, incensi spiritus impellunt eum, ut nec
in cogitando, nec in agendo servet ordinem, ruit
furenter et saeviciam explet. Et hanc ipsam spiri-
tuum confnsionem et rabiem diaboli magis etiam
ut venti agitant. Ita furores orti et aucti totas
gentes perdunt. Haec pericula intelligenda sunt,
ut in victu, et in omnibus motibus adhibeamus
curam, meditationem, contationem, et modera-
tionem maiorem. Imo etiam invocatio Dei acce-
dat, ut hanc suam sedem in nobis gubernet ipse.

Multum etiam prodest ad valetudinis curam
et ad mores regendos, agnitio fragilitatis in hoc
aedificio humani corporis. Oculorum subtilitas
in conspectu est, ita in toto corpore sparsi nervi,
venae, fibrae tenuissima et mollissima corpora
sunt, quae tamen sunt instrumenta et canales
praecipuarum actionum, et laedi facile possunt.
Quam facile etiam harmonia qualitatum in mem-
bris turbari potest. Calor ventriculi hebetatur
levi occasione, deinde sequitur epatis langue-
factio, obstructio, putrefactio. Ac multi quidem
horum membrorum vim extinguunt intemperantia
et incontinentia. In multis corda necantur ira,
odiis et moesticia. Nec arx cerebri manere inco—
lumis potest, cum ventris, epatis, aut cordis
vires extinguuntur. Etsi autem fragilitas nostro-
rum corporum, etiam sine doctrina ex tristissimis
exemplis cognosci potest, tamen aliqui doctriua
praemoniti, minus temerarii sunt. Ostendit etiam
doctrina partium inter sese copulationem.

Cum igitur ingens sit utilitas nosse humani
corporis aedificium, doctrina anatomica nequa-
quam negligenda est. Est omnino digna res ho-
mine, aspicere rerum naturam, nec aspernari
considerationem huius mirandi opificii mundi,
quod ideo tanta arte conditum est, ut tanquam

theatrum aspiciatur, nosque de Deo, et de eius
itinn-ru, Ocea, Vm. xl.

DECL. DE DOCTRINA ANATOM.

946

voluntate commonefaciat. Sed tamen maxime in
nobis ipsis et decet, et prodest partium seriem,
figuras, coagmentationem, vires et officia videre.
Oraculum esse dixerunt, γνῶθι σεαυτὸν, quod
etsi multa mouet, tamen etiam huc accommode-
tur, ut illa, quae in nobisipsis admiratione digna
sunt, et quae suut sontes plurimarum actionum
iu vita, studiose aspiciamus. Cumque homines ad
sapientiam et iusticiam conditi sint, ac vera sa-
pientia sit, agnitio Dei, et naturae consideratio,
fatendum est et doctrinam anatomicam cogno—
scendam esse, in qua causae multarum actionum
et mutationum in nobis conspiciuntur.

Hanc nostram adhortationem honestam esse
nemo negare potest. Non vociferamur, ut inuti-
les disputationes, aut argutias discatis, quae cor-
rumpunt iudicia, et postea vitae et moribus no-
cent. Sed deducimus vos ad eam doctrinam,
qnae et confirmat assensionem de providentia, et
curam exuscitat‚ ne turbemus ordinem naturae
convenientem. Et quia dignitatem et fragilitatem
hominis ostendit, monet, ut maiore reverentia,
et nostrae et alienae vitae parcamus, ac amemus
et foveamus hoc imbecille genus. lmo, quia vi-
demus ita nos conditos esse, ut in hac vita prae-
paremus nos ad aeternam Dei consuetudinem,
accendatur etiam studium cognoscendae verae
doctrinae de Deo. Nec dubium est eos„ qui
discunt anatomicae doctrinae initia, statim intel-
lecturos csse‚ hac ipsa quantulacumque conside—
ratione iuvari se in tuenda valetudine, et commo-
nefieri de multis virtutibus, et doceri de partibus
hominis, quarum cognitio et in aliis artibus et
iu tota vita necessaria est.

Oro autem Deum aeternum patrem Domini
nostri lesu Christi, qui sine ulla dubitatione et
conditor et conservator est generis humani, et
quidem nos ad hanc ipsam sapientiam condidit,
ut hoc theatrum mundi aspiciamus, et commone-
facti vestigiis, quae naturae impressit, eum agno-
scamus, ut ipse tristissimas poenas, quae vagan-
tur per genus humanum, leniat, et servet in his
regionibus Ecclesiam, in qua vere celebretur, et
non sinat deleri doctrinae studia et honestam
disciplinam. Haec vota mecum facite vero ge-
mitu , quae ut. aeternus pater propter filium Iesum
Christum, summum Sacerdotem nostrum exaudiat,
toto eum pectore oro. Dixi.

60

