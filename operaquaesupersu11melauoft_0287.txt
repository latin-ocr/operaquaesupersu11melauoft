 

557 ,

non omnes exercere eandem artem possunt, ut
Aristoteles dixit: Ex Agricola et Medico constat
civitas, pluribus artibus Reipub. opus est. Tra-
duntur ergo haec initia Physices, non solum cogni—
tionis, seu oblectationis causa, sed ut serviant
multis vitae partibus. Etiamsi non omnes exer-
cent medendi artem ‚ tamen omnibus, non barba-
rico more viventibus, opus est quadam communi
doctrina, de corporum seminibus, quae vocamus
Elementa, de temperamentis, de membrorum et
organorum in homine functionibus et natura, de
causis morborum, addam amplius, de motibus
coeli, et variis effectibus, qui motus comitantur.
Ilaec memini fuisse doctrinam etiam matrumfa-
milias, quia ad valetudinem tuendam et ad edu-
cationem necessaria est. Domestica quadam scien-
tia tuendae valetudinis et regendi victus omnibus
opus est. Et literatos decet nosse fontes harum
disputationum, qui etiamsi videntur exigui, ta-
men monere studiosos multa possunt. Non erat
professione Medicus Varro, sed tamen ratione et
diligentia in provincia, quae erat infesta lue pesti-
lenti, ita servavit se et comitatum. lussit obstrui

t omnes fenestras, praeter Arctoas, unde spirant

rigidiores venti. Consilium id ex puerilibus
praeceptis, quae in Physica de ventorum discri-
mine traduntur, sumptum erat, ut omnes in-
telligitis.

Narrat Galenus Antonium Imperatorem de-
pellere cruditates ventriculi solitum, inedia unius
diei, et haurientem cyathum vini, cui aliquan-
tum piperis inspersit. Domestica sunt haec, sed
ut recte utamur sine Physices cognitione, fieri non
potest. Nam Antonino causae quaerendae erant,
cur rebus pene inflammantibus uteretur. Animad-
vertit igitur ex ventriculi frigore sibi cruditates
oriri. Quam multos possem recitare Duces vete—
res et recentes, qui etsi Medicinam non exerce—
bant, tamen hac Philosophia et suae, et aliorum
saluti consulebant. Alexandri fuit eximium in
hoc genere studium, qui sciebat, et Achillem a
Chirone Medicinam didicisse, ut apud Homerum
legimus. Nec ego nunc de integra Medicorum
arte loquor, de hac communi et oeconomica do-
ctrina dissero, qua carere non possumus, si non
prorsus belluino more vivere volumus.

Addam et exempla Ecclesiae. Haec ipsa do-
ctrina Physica propria suit Nubae, Abrahae, Pro-
phetarum et Apostolorum. Nam ut autoritate
aliqua eminerent inter caeteros homines, et bene-

DECL. DE PHYSICA.

 

 

558

ficiis obligare multos possent, artem eos Medicam
ad professionem Evangelii Deus adiungere voluit,
et manus eorum in curando rexit. Nec existimate
indecorum vobis esse, tantorum virorum imitari
studia, qni etsi sustinebant alia munera difficilia,
tamen humani corporis opificium et temperamen-
ta, ac morborum remedia inquirebant, alius for—
tasse alio studiosius: sed tamen hanc communem
physicam omnes callebant, quae sine literis non
discitur. Sit igitur haec prima utilitas, quod
quaedam Medicinae particula est. Sed suntet
aliae multae causae, cur adolescentibus Physica
traduntur. Manat inde pars magna disputatio-
num ethicarum, quia causae virtutum in natura
hominis quaerendae sunt. ltaque et in negociis
civilibus saepe aliquid ex Physica doctrina decerpi-
tur. Et Plato inquit: Periclen ideo antecelluisse
caeteris Oratoribus, quod Anaxagoram Physicum
studiose audierat. Quid quod erudita Physica
ctiam confirmat honestas sententias de Deo et de
providentia. Nam ex doctrina de causis ratioci-
namur esse aeternam mentem, unam, immensae
potentiae, sapientem ac optimam, et ut Plato in-
quit, boni causam in natura. Nec nibil prodest
ad disciplinam, imbecilles ac languentes animos
his argumentis confirmare. Non raro ipse me-
cum omnes Physicorum rationes, de Deo, colligo,
ut salsarum opinionum praestigias, quas Epicurei
aut Academici oculis hominum offundunt, resu—
tare clarius possim. Discimus ex Physicis non
posse intelligentem naturam oriri a bruto, aut ca·
su nasci. Mens humana est, intelligens natura,
et quidem immutabile discrimen honestorum et
turpium, nascens secum adfert. Necesse est igi-
tur a mente aliqua praestantiore ac aeterna ortam
esse. Quisautem non videt aliorum argumentorum
cogitationem admodum utilem esse? Sed assentior

4 regendas esse cogitationes voce coelesti, in qua

Deus magis perspicue et naturam suam et volun-
tatem patefecit. Venio igitur ad Ecclesiae doctri-
nam. Etsi scio olim Manicheos et plerosque alios
fascinatos deliriis fanaticis, movisse ingentes tu-
multus in Ecclesia, male contextis Physicorum
sententiis, tamen nihil dubium est, Ecclesiae eru-
dita et sincera Physica opus esse. Si qui inepte
tumultuati sunt, hominum furor execrandus est,
non ars vituperanda, quam illi ipsi flagitiose de-
pravabant. Et facilius refutari possunt, prolatis
veris demonstrationibus. Exempla etiam osten-
dunt, non potuisse interpretes veteres carere Phy-

